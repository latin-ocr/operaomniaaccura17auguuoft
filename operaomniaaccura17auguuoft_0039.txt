PRO'POSITIONES Ex EPISTOLA AD ROMANOS. 29

ipsa dilectio in eo bonum operetur. Quid ergo elegit Deus?
Si enim cui vult donat Spiritum sanctum ‚ per quem di-
lectio bonum operatur, quomodo elegit cui donet? Si
enim nullo merito, non est electi03 aequales enim omnes
sunt ante meritum, nec potest in rebus omnino aequalibus
electio nominari. Sed quoniam Spiritus sanctus non datur
nisi credentibus , non quidem Deus elegit opera quae ipse
largitur, cum dat Spiritum sanctum, ut per charitatem bona
operemur : sed tamen elegit fidem. Quia nisi quisque cre-
dat in eum, et in accipiendi voluntate permaneat, non
accipit donum Dei, id est, Spiritum sanctum , per quem
diffusa charitate bonum possit operari. Non ergo elegit
Deus opera cujusquam in praescientia , quae ipse daturus
est 3 sed fidem elegit in praescientia : ut quem sibi credi-
turum esse praescivit, ipsum elegerit cui Spiritum sanc-
tum daret, ut bona operando etiam vitam aeternam conse-
queretur ¹. Dicit enim Apostolus .· « Idem Deus qui ope—

» ratur omnia in omnibus‘2. »Nusquam autem dictum ,

est, Deus credit omnia in omnibus. Quod ergo eredimus,
nostrum est : quod autem bonum operamur, illius qui
credentibus in se dat Spiritum sanctum. Hoc autem exem-
plum quibusdam Judaeis objectum est, qui Christo credi-
derunt, et de operibus ante gratiam gloriabantur , et di-
cebant se ipsam Evangelii gratiam per sua bona opera
praecedentia meruisse, cum bona opera in nullo esse pos-
sint, nisi qui acceperit gratiam. Est autem gratia , ut vo-
catio peccatori praerogetur, cum ejus merita nulla ‚ nisi
ad damnationem praeccsserint. Quod si vocatus vocantem
secutus suerit, quod estjam in libero arbitrio, merebitur
ct Spiritum sanctum , per quem bona possit operari, in
quo permanens, (quod nihilo minus cst in libero arbi-

¹ 1 lit-linet. xx111,u‚ 2, ct lib. 1 dc [nat-dmi, 55. cup. 3 dit-it >c liic vr-
rufisu. -- ² ἰ Cor. xu, 6.

