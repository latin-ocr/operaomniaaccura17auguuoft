EmsTOLAE An ROMAROS EXPOSITIO. 47

verborum latinorum significatio omnimodo cum graeca
interpretatione concordat? .
111. Sane Evangelium Dei , in quod segregatum se esse

¹ . commemorat, commendat auctoritate Prophetarum :ut

quoniam credentes Christum , in quorum numerum vo—
catus est , J udaeis praeposuerat, a quibus se dixerat segre-
gatum, Gentes rursus jam non superbire admoneat. Si
quidem de populo J udaeorum fuerunt Prophetae, per quos
Evangelium , cujus fide credentes justificantur, ante pro·
missum esse testatur :« Segregatus enim, inquit, in Evan-
» gelium Dei, quod ante promiserat per Prophetas suos ¹.»
Fuerunt enim et Prophetae non ipsius, in quibus etiam
⁵ aliqua inveniuntur quae de Christo audita cecinerunt, si-
cut etiam de Sibylla dicitur : quod non facile crederem,
nisi quod poetarum quidam in romana lingua nobilissi-
mus , antequam diceret ea de innovatione saeculi, quae in
Domini nostri Jesu Christi regnum satis concinere et con-
venire videantur, praeposuit versum ‚ dicens :

Ultima cummi jam venit carminis aetas ².

Cumaeum autem carmen Sibyllinum esse , nemo dubita—
verit. Sciens ergo Apostolus ea in libris Gentium inveniri
testimonia veritatis , quae etiam in Actibus Apostolorum
loquens Atheniensibus manifestissime ostendit ³, non so·-
lum ait, « per Prophetas suos, » ne quis a pseudoprophe-
tis per quasdam veritatis consessiones in aliquam impie-
tatem seducerctur 3 sed addidit etiam « in Scripturis
» sanetis : » volens utique ostendere litteras Gentium su-
perstitiosae idololatriae plenissimas ‚ non ideo sanctas ha-
beri oportere , quia in eis aliquid quod ad Christum per-
tinet invenitur.

IV. Et ne quisquam etiam Prophetas aliquos remotos

¹ Rom. 1, 2. —· ² Vin-g. Eclog. ιν. - ³ Act. xvii, 28.

 

