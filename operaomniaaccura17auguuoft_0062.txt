52 s. Ancus-nm 1-:91scor1

Christi Domini nostri. Ex resurrectione enim caeterorum
mortuorum non est praedestinatus, quos non praecessit ad
gloriam vitae aeternae , non utique secuturos, quoniam acl
poenas suas impii resurrecturi sunt.Ergo ille tanquam Fi-
lius Dei unigenitus, etiam primogenitus ex mortuis« prae-
» destinatus est , ex resurrectione mortuorum, nisi« Do-
» mini nostri J esu Christi? »
VI. « Per quem accepimus , inquit, gratiam et aposto-
» latum ¹. Gratiam » cum omnibus fidelibus, « Aposto-
» latum » autem non cum omnibus. Et ideo si tantum-
modo apostolatum sc diceret accepisse , ingratus extitisset
gratiae, qua illi peccata dimissa sunt: tanquam enim me-
ritis priorum operum accepisse apostolatum videretur.
Optime itaque tenet ordinem causae , ut nemo audeat di-
cere vitae prioris meritis scd ad Evangelium esse perduc-
tum : quando nec ipsi apostoli, qui caeteris membris post
caput corporis supereminent, accipere apostolatum pro-
prie potuissent, nisi prius communiter cum caeteris gra-
tiam, quae peccatores sanat et justificat, accepissent. Quod
autem subjungit z «Ad obediendum fidei in omnibus gen-
» tibus pro nomine ejus 3 » ad hoc dicit Apostolatum se
accepisse, ut obediatur fidei pro nomine Domini nostri
Jesu Christi, hoc est, ut credant omnes Christo, et sig-
nentur in ejus nomine qui salvi esse cupiunt. Quam sa-
lutem non solis Judaeis, sicut nonnulli qui ex ipsis credi-
derant arbitrabantur, venisse jam ostendit, cum ait , « in
» omnibus gentibus : in quibus estis, inquit, et vos vo—
» cati Jesu Christi ², » id est, ut et vos sitis ejus Jesu
Christi, qui omnium gentium salus est, quanquam non in
numero J udaeorum, sed in numero caeterarum gentium
sitis inventi.
VII. Huc usque dixit ipse quis esset qui scribit episto-

¹ Rom. i, 5. ·—- 2 ibid. 6.

 

