90 s. Aucus-nm Emscom

retulit, quae nihil obsunt fidei bonisque moribus. Non =.

enim si latro erat quisque cum vocatus est, debet in la-
trocinio permanere. Petrus autem cum venisset Antio-
chiam , objurgatus est a Paulo, non quia servabat consue· ’
tudinem Judaeorum, in qua natus atque educatus erat,
( quanquam apud Gentes eam non servaret3 )sed objur-
gatus est, quia Gentibus eam volebat imponere1 : cum

vidisset quosdam venisse ab Jacobo ‚ id est, a J udaea nam Ὶ1

Ecclesiae Jerosolymitanae Jacobus praefuit. Timens ergo
eos qui adhuc putabant in illis observationibus salutem '
constitutam , segregabat se a GentibuS, et simulate illis
consentiebat ad imponenda Gentibus illa onera servitutis :
quod in ipsius objurgationis verbis satis apparet. Non ξ
enim ait z « Si tu, cum Judaeus sis , gentiliter, et non
» judaice vivis²‚ » quemadmodum rursus ad consuetu-
dinem J ndaeorum reverteris3 sed', « quemadmodum , in-
» quit, Gentes cogis judaizare? » Quod autem hoc ei
coram omnibus dixit, necessitas coegit, ut omnes illius
objurgatione sanarentur. Non enim utile erat errorem ,
qui palam noceret, in secreto emendare. Huc accedit,
quod firmitas et charitas Petri, cui ter a Domino dictum
est z « Amas me? pasce oves meas³, n objurgationem
talem posterioris pastoris pro salute gregis libentissime
sustinebat. Nam erat objurgatore suo ipse qui objurgaba-
tur mirabilior, et ad imitandum difficilior. Facilius est
enim videre quid in alio corrigas ‚ atque id vituperando
vel objurgando corrigere , quam videre quid in te corri-
gendum sit, libenterque corrigi, vel per te ipsum, nedum
per alium, adde posteriorem, adde coram omnibus. Valet
autem hoc ad magnum humilitatis exemplum , quae ma-
xima est disciplina christiana: humilitate enim conser-
vatur charitas. Nam nihil eam citius violat quam superbia.

¹ Galat. n, 11. — ² Ibid. 14. — 3Joan. xxi, 15.

 

