mmmm: An eun-As Exposr‘rro. 121

accipit Christi, qui adhaeret Christo dilectione spiritali.
Ex hoc enim fit ‚ ut hujus imitatione sit quod ille, quan-
tum gradu suo sinitur. Qui enim dicit se in Christo ma-
nere, ait Joannes, debet quomodo ille ambulavit, et ipse

1: ambulare ¹. Sed cum homines a matribus concipiantur ut

formentur, jam formati autem parturiantur ut nascantur,
potest movere quod dictum est ι « Quos iterum parturio ,
» donec Christus formetur in vobis ². » Nisi parturitio-
nem hanc procuratum angoribus positam intelligamus ‚
quibus eos parturivit ut nascerentur in Christo 3 et iterum
parturit propter pericula seductionis, quibus eos contur-
bari videt. Sollicitudo autem talium de illis curarum,
qua se quodam modo parturire dicit, tandiu esse poterit ,
donec perveniant in mensuram aetatis plenitudinis Christi,
ut jam non moveantur omni vento doctrinae ³. Non ergo
propter initium fidei, quo jam nati erant, sed propter
robur et perfectionem dictum est : a Quos iterum partu-
» rio ‚ donec Christus formetur in vobis. » Hanc partu-
ritionem aliis verbis etiam alibi commendat, ubi dicit :
« Incursus in me quotidianus, sollicitudo omnium Ec-
» clesiarum. Quis infirmatur, et ego non infirmor? Quis
» scandalizatur, et ego non uror ⁴ ’ἔ »

XXXIX. Quod vero subjecit: « Vellem autem nunc
» adesse apud vos, et mutare vocem meam ς quia con-
» fundor in vobis ⁵ : n quid aliud intelligatur, nisi quia
filiolos suos esse dixerat , parcens eis fortasse per litteras,
ne severiore objurgatione commoti lacile in ejus odium
traducerentur a deceptoribus illis, quibus absens non pos-
set resistere. « Vellem ergo ‚ inquit, nunc adesse apud
» vos ‚ ct mutare vocem meam, » id est, negare vos sili053

¹ ι Joan. ιι, 6. - ² lbid. 25. - ³ Epium, ιν, ι3. - 4 ‘1 (lor. ιι, 2⁸. -
⁵ Galat. iv, ¹10.

