334 s. Aucusnm Emscom

tem quaerebat. Agnovit quid debeatur sursum cultoribus
Dei, ubi jubemur habere cor et respondemus ibi nos ha-
bere : quod et utinam non mentiamur , saltem ipsa hora,
saltem ipso momento , saltem ipso temporis puncto ,
quando respondemus. Resipiscens ergo ille, et cor corri-
gens, reprehendit se quaesisse aliquando in terra felicitatem
terrenam, quasi mercedem cultus Dei. Sed reprehendens
se ait: «Quid enim mihi est in coelo P »Quid est ibi mihi?
Vita aeterna , incorruptio, regnum cum Christo, societas
Angelorum 3 ubi nulla perturbatio, nulla ignorantia, nul-
lum periculum , nulla tentatio, vera , certa , fixa securi-
tas. Ecce quid mihi est in coelo.« Et a te quid volui super
» terram? » A te quid volui super terram? quid volui?
divitias fluxas , caducas , volaticas. Quid volui? aurum ,
pallorem terrae, argentum, livorem terrae, honorem, tem-
poris fumum. Ecce quid a te volui super terram. Et quia
vidi hoc in peccatoribus, commoti sunt pedes mei, et
paulo minus effusi sunt gressus mei. Ο quam bonus est
rectis corde l Quid ergo quaeris, Propheta fidelis ⁶? Aurum,
et argentum , et divitias terrenas? Ergo tanti valet fides
matronae fidelis , quod habet et meretrix? Tanti ergo va-
let fides viri fidelis, quod habet et mimus, Auriga , Ve-
nator, latro? Absit, fratres mei, absit ut tanti valeat fides
vestra. Avertat Deus hoc a cordibus vestris. Nam quanti
valet, vultis nosse ⁴? pro ea Christus mortuus est. Quid ergo
terrenam mercedem quaeris, auro et nummis addictus?
Injuriam facis fidei, pro qua mortuus est Christus. Et
quid est, inquit, quanti valet? Illum attende ‚ qui ait :
« Quid enim mihi est in coelo? »Non enim expressit quid
crit illud. Sic ait : « Et a te quid volui super terram? »
Illud laudando , hoc abjiciendo , utrumque tamen dixit :
Quid est illud? quod oculus non vidit. Quid est hoc?
quod fidelis oculus non sitit. Quid est illud? quod inve-

 

 

