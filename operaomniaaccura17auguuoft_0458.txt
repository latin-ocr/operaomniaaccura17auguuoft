442 s. Avensa-tm znscom

» Goliam >› est, attendite posteriora Psalmi : omnino lu-
cidissimis verbis et enodatissimo sermone, qui non quaerat
interpretem aut expositorem, sed misericordia Dei ita sunt
posita, ut nemo dicat : Ecce hoc quomodo v'oluit dixit, et
pro ingenio suo interpretatus est, sensit ut voluit z sic sunt
posita, ut nemo se excuset. Posita sunt autem a David
dicente, id est, a nova vita, Christi vita, vita quae per
Christum nobis data est ε insultans vitae veteri, felicitati
veteri hominum , et illis qui in eam spem ponunt, et illis
qui adipiscuntur eam, et in illa gaudent.

XIX„ Videntur enim justi laborare in hoc saeculo, et
injusti feliciter in hoc saeculo vivere z et quasi dormiat «
Deus , negligens res humanas , illi plerumque extolluntur
impunitate, isti plerumque franguntur infirmitate, et pu-
tant sibi nihil prodesse quod bene vivunt , quia non ha-
bent ea quibus videntur abundare peccatores, scelerati et
impii homines. Et quandiu talia rogant a Deo, ut pro ”
magno sibi praestentur, tandiu errant, et cavendum est
ne dentur in potestatem cupiditatis suae. Nam dictum est: ζ

« Dedit illos Deus in concupiscentias cordis eorum ¹. » Et -

magis propitius est Deus, quando superflua et nugatoria
petentem non exaudit ut det, sed exaudit ut sanet non ,
dando. Etenim quare ista quaerant homines, quis non ἶ
videt? Ut in luxuriis suis consumant, et in nugis, etin μ
insanissimis spectaculis, a Deo² quaerunt homines habere ³
ista.

XX. Da mihi hominem de saeculo, petat a Deo divitias 3
dentur, et vide innumerabiles consequi laqueos mortis ·
ejus, Opprimit inde pauperem, superbit homo mortalis
super hominem parem sibi, quaerit honores ab hominibus
vanos: ut autem adipiscatur, exhibet illis ludicra nequitiae,
ludicra malae cupiditatis ι ludos et ursos emit, donat res ,

¹ Psal. mxx, 13. — 2 Forte ideo.

 

