sssnmo xxxn, m rsAmez cxmu. 447

Nam manifestum est sceleratos esse puniendos. Et hinc
debent intelligere quae poena eos expectet , quando inno-
cens quisque cum his superbe utitur et immoderate, repro-
batur a Deo, et inter filios alienigenarum computatur.
Non enim et dives ille alienos fructus quaerebat , cui suc-
cessit regio in fructibus, et cum aestuaret, non habens
quo congregaret fructus mundanos, et non videret pau-
peres in quibus sibi thesaurizaret in coelo ε « Destruam‚
» inquit , apothecas meas ‚ et faciam novas ampliores, et
» replebo eas. » Unde, nisi de fructibus suis? «Et dicam
» animae meae, Habes multa bona, satiare. Dixit autem
» illi Deus , Stulte ‚ hac nocte auferetur a te anima tua :
» quae praeparasti, cujus erunt1? n Sicut ergo in Evan-
gelio, fratres, insultatum est homini gaudenti de tem-
porali felicitate, quamvis illi felicitate de agro proprio
esset, non de rapinis alienis : sic et in isto Psalmo tem-
porali felicitati insultatur, ut discat anima innovata et
regenerata per gratiam lactis, illam desiderare perpe-
tuam et sempiternam beatitatem. Ideo vide quomodo
connectat : « Quorum filii eorum sicut novellae consta-
» bilitae ‚ filiae eorum ornatae ut similitudo templi. Cella-
» ria eorum plena, eructantia ex hoc in hoc. Oves eo-
» rum foecundae ‚ multiplicantes in exitibus suis ς boves
» eorum crassi. Non est ruina sepis , neque exitus, neque
» clamor in plateis eorum. Beatum dixerunt populum cui
» haec sunt2. » Sed qui dixerunt? « Quorum os locutum
» est vanitatem. » Superius enim descripti sunt.
XXVIII. Tu autem quid dicis ⁶? Nam illi « beatum di-
’ » xerunt populum cui haec sunt. » Ego quid dico? « Bea-
» tus populus cujus est Dominus Deus ipsius. » Ergo ille
est beatus populus ‚ qui pro liliis suis et pro filiabus or-
natis ‚ pro crassitudine boum, pro foecunditate ovium,

¹ Luc, xn, ι8, etc. — ² Psal. cnm, 15.-

