450 S· Auens‘mm EP15COP1

minus dicit totam Legem Prophetasque pendere, satis
ostendens dilectionem esse plenitudinem Legis : ita ipsa
decem praecepta in duabus tabulis data sunt. Tria quippe
dicuntur in una tabula esse conscripta et septem in altera.
Sicut autem illa tria pertinent ad dilectionem Dei, ita'
septem caetera dilectioni proximi deputantur.

ΙΙΙ. Primum est illorum trium ε « Audi Israel, Domi-
» nus Deus tuus Dominus unus est. Non 'facies tibi idolum
» aut cuj usquam similitudinem, neque quae in coelo sursum,
>› neque quae in terra deorsum , et caetera quibus ad unius
» Dei cultum relicta idolorum fornicatione constringit ¹.»
Secundum autem praeceptum est z « Non accipies nomen
Domini Dei tui in vanum 2. » Tertium, de observatione
sabbati. Credo propter Trinitatem tria praecepta pertinent
ad dilectionem Dei. Unitas enim divinitatis a Patre habet
exordium : inde primum praeceptum de uno Deo maxime
loquitur. Admonemur autem secundo praecepto, ne Fi-
lium Dei creaturam putemuS‚ si eum acceperimus in aequa-
lem Patri. Omnis enim creatura , sicut dicit Apostolus,
vanitati subdita est : ibi autem praecipitur, ne nomen Do-
mini Dei nostri in vanum accipiamus. J am vero donum
Dei, quod est Spiritus sanctus ‚ promittit requiem sem-
piternam, quae sabbato figuratur : unde nos sabbatum
spiritaliter observamus, si non faciamus opera servilia.
Ab his enim etiam carnali intellectu J udaei 'sabbato pro· ἵ
hibentur. Qui autem spiritalia vult intelligere opera ser-
vilia ‚ audiat Dominum dicentem : « Omnis qui facit pec·
» catum, servus est peccati ³. » Peccatum autem non
solum illud est ‚ quod in turpi aut iniquo facto apparet
hominibus 3 sed etiam si habeat speciem boni operis, et
tamen propter mercedem temporalem fiat , non propter
requiem sempiternam. Quodlibet enim quisque facit, si

¹ Exod. xx, 2, etc. -- ² Deut. v, 6, etc. -— 3 Joan. vlu, 34.

