506 s. mensum Emscom

Difficile est ut non sit superbus , qui dives est. Tolle su·
perbiam‚ divitiae non nocebunt. Sed attende quid inde
facere debeas , ne vacet apud te quod largitus est Deus.
« Non superbe sapere : » Istud vitium tolle. «Neque spe-
» rare in incerto divitiarum : » Tolle et hoc vitium.Cum
abstuleris ista ‚ exerce opera bona. Quae? Audi z « Divites
» sint, inquit, in operibus bonis. Non sperent in incerto
» divitiarum¹.» Sed ubi sperent? « In Deo vivo ‚ qui prae-
» stat nobis omnia abundanter ad fruendum. » Mundum
praestat Deus pauperi , praestat et diviti. Numquid quia
dives est , duos ventres impleturus est? Attendite ‚ et vi-
dete quoniam de datis Dei pauperes saturati dormiunt.
Qui pascit vos, pascit et illos per vos.

V. Ergo non ametur pecunia 2 sed si jam habetur , hoe
inde fiat. Divites estote , qui illam habetis. Sed ubi divi-
tes? « ln operibus bonis. Facile, inquit , tribuant ‚ com-
» municent ². » Hic jam avaritia contrahit se3quand0 au-
dit : «Facile tribuant, communicent2» veluti aqua frigida
perfunditur, rigescit, stringit sinum, et dicit : Non perdo
labores meos. Infelix, perdere non vis labores tuos? Ecce
morieris , et qui nihil hue attulisti, nihil hinc potes au-
ferre 2 cum nihil abstuleris ‚ nonne perdidisti omnes la-
bores tuos? Audi ergo consilium Dei. Non terrearis, quia
dixit ε « Facile tribuant, communicent. » Audi quod se-
quitur. Expecta , noli contra me claudere ostium, nec
aditum cordis tui 3 expecta. Vis nosse, « Facile tribuant,
» communicent, » quia non perdes, et hoe solum non
perdes? « Thesaurizent, inquit, sibi fundamentum bonum
» in futurum, ut apprehendant veram vitam2. » Ista ergo,
quae te delectat, falsa vita est ε quasi in somnis hic vivis.
Si quasi in somnis hic vivis , evigilaturus es quando mo-
rieris , et sic nihil habes inveniro in manibus tuis. Quo-

¹ Eecli. v, 18. -— 21bid. ¹9-

 

