:328 s. incusum ffl‘lscom
Dei. Unde quibusdam dicitur increpando : « Nolite esse
n sicut equus et mulus, quibus non est intellectus1. »
Sed illud est intellectus, aliud ratio. Nam rationem habe-
mus et antequam intelligamus, sed intelligere non vale-
mus, nisi rationem habeamus. Est ergo animal rationis
capax z verum ut melius et citius dicam , animal rationale,
cui natura inest ratio , et antequam intelligat jam ratio-
nem habet. Nam ideo vult intelligere, quia ratio praecedit.
IV. Hoc ergo unde bestias antecedimus, maxime in
nobis excolere debemus , et resculpere quodam modo et
reformare. Sed quis poterit, nisi sit artifex qui formavit?
Imaginem in nobis Dei deformare potuimus, reformare
non possumus. Habemus ergo, ut cuncta breviter retexa-
mus, ipsum esse cum lignis et lapidibus, vivere cum ar-
boribus, sentire cum bestiis, intelligere cum Angelis.
Dijudieamus ergo oculis colores, auribus sonores, naribus
odores , gustatu sapores , tactu calores, intellectu mores.
Intellige. Omnis homo vult intelligere, nemo est qui
nolit ι credere nori omnes volunt. Dicit mihi homo. Intel-
ligam, ut credam. Respondco: Crede ut intelligas. Cum
ergo nata internos sit controversia talis quodam modo ,
ut ille mihi dicat: Intelligam, ut credam : ego ei respon-
deam: Imo crede, ut intelligas : cumhac controversia ve-
niamus ad judicem, neuter nostrum praesumat pro sua parte
sententiam. Quem judicem inventuri sumus? Discussis om-
nibus hominibus , nescio utrum meliorem judicem inve-
nire possimus, quam hominem per quem loquitur Deus.
Non eamus ergo in hac re et in hac controversia ad litteras
saeculares, non inter nos judicet Poeta , sed Propheta.
V. Beatus apostolus Petrus cum duobus aliis Christi
Domini Discipulis Jacobo et Joanne in monte cum ipso
Domino constitutus, audivit vocem delatam de coelo :

¹ Psal. xxxi, 9.

,ἰ

    

i
ἔ

 

