532 s. A‘ucnsnm El‘IscoI’I

adjutorium postulavit. « Credo, inquit, Domine. »Quid se-
quebatur, nisi, «Adjuva fidem meam ¹? » Non hoc dixit,
Credo, Domine, video hic aliquid unde non mentior,
credo,verum dico : sed video hic etiam nescio quid, quod
mihi displiceat. Stare volo ε sed adhuc nuto. Stans lo-
quor, non cecidi, quia credo : sed tamen adhuc nuto :
« Adjuva incredulitatem meam. » Ergo, charissimi, et ille
quem contra me constitui, et propter cujus controver-
siam inter nos natam Prophetam judicem postulavi, non
nihil dicit etiam ipse, cum dicit ε Intelligam, ut credam.
Nam utique modo quod loquor, ad hoc loquor , ut cre-
dant qui nondum credunt z et tamen nisi quod loquor in—
telligant, credere non possunt. Ergo ex aliqua parte verum
est quod ille dicit, Intelligam, ut credam : et ego qui
dico, sicut dicit Propheta : Imo crede, ut intelligas z verum
dicimus, concordemus. Ergo intellige, ut credas : crede,
ut intelligas. Breviter dico quomodo utrumque sine con-
troversia accipiamus. Intellige, ut credas , verbum meum,
crede, ut intelligas, verbum Dei.

¹ Marc. ix, 23

